---
path: '/'
title: 'Tietoa kurssista'
hidden: false
information_page: true
banner: true
---

Tietokantojen perusteet on kaikille avoin ja ilmainen nimensä
mukaisesti tietokantojen perusteet opettava verkkokurssi. Kurssilla
perehdytään Structured Query Language (SQL) -kieleen, tiedon
kuvausmenetelmiin, tietokantojen suunnitteluun sekä tietokantaa
käyttävien sovellusten toteutukseen.

Kurssi vastaa sisällöltään ja laajuudeltaan Helsingin yliopiston
tietojenkäsittelytieteen laitoksen kurssia Tietokantojen perusteet
(TKT10004), joka on viiden opintopisteen kurssi. Kurssille
osallistuminen vaatii ennakkotiedot ohjelmoinnista Helsingin
yliopiston Ohjelmoinnin MOOC -kurssin laajuudessa (vastaa kursseja
Ohjelmoinnin perusteet ja Ohjelmoinnin jatkokurssi).

<strong>
Materiaalia käytetään sekä verkkokursseilla että läsnäoloa
vaativilla kursseilla. Materiaalissa olevat tiedot liittyvät
Helsingin yliopiston syksyn 2019 kurssitoteutukseen.
</strong>

## Sisältö ja aikataulu

Kurssi koostuu seitsemästä tehtäviä sisältävästä osasta, kahdesta
projektista sekä kokeesta.

Kurssin tehtävien ja kokeiden aikataulu löytyy kurssin Moodlesta.

## Kokeet

Kurssista järjestetään yksi koe sekä kaksi uusintaa. Kokeen hyväksytty
suorittaminen johtaa kurssin läpäisyyn, mikäli kurssin tehtävät ja
projektit on suorittanut tarpeeksi hyvin. Arvosana määräytyy tehtyjen
tehtävien ja projektien perusteella.

Koeaikataulu on annettuna kurssin Moodle-järjestelmässä.
Uusintakokeisiin osallistutaan mikäli osallistuja ei läpäise
varsinaista kurssikoetta. Kokeet tehdään kurssin
Moodle-järjestelmässä.

Tenttimateriaalina on kurssin materiaali (ml. tehtävät ja projektit).

## Arvostelu

Kurssin arvostelu perustuu harjoitusryhmäaktiivisuuteen, tehtäviin,
harjoitustöihin, sekä kurssikokeeseen. Tarkempi pisteytys löytyy
kurssin Moodle-järjestelmästä.
